---
layout: post
title: Jocuri Steam
---

Pentru cei mai "jucăuși" dintre voi, în ultima vreme au început să apară niște jocuri educaționale foarte fun și foarte eficiente. Din cele pe care le cunosc eu, majoritatea fac trimitere la limbaje assembler, arhitectură de procesoare și în general ramuri teoretice ale informaticii.

Deși nivelele de început ale jocurilor sunt deseori abordabile, acestea pot deveni în scurt timp frustrant de dificile. De aceea recomand jocurile de mai jos îndeosebi celor din ani terminali de liceu care se îndreaptă spre facultăți de profil.
Deci, avem așa:

[TIS-100](http://store.steampowered.com/app/370360/TIS100/)
Ai descoperit un calculator cu o arhitectură specifică anilor '80. Toate resursele pe care la ai la dispoziție sunt în manualul de utilizare al calculatorului. Chiar și cele mai simple probleme pot deveni dificile atunci când nu ai o librărie standard și resurse nelimitate de procesare. Nu la fel de complicat ca și Shenzen I/O, dar probabil destul de dificil pentru cei care sunt la început de drum. 

____________________________________
[Shenzhen I/O](http://store.steampowered.com/app/504210/SHENZHEN_IO/)
O adevărată provocare. Recomandat celor care își doresc să lucreze cât mai "close to the metal" și se îndreaptă spre o facultate Politehnică. Avansați în joc scriind cod assembler și construit device-uri folosind componente imaginare (dar cât se poate de realiste). E greu!

____________________________________
[Human Resource Machine](http://store.steampowered.com/…/375…/Human_Resource_Machine/)
Automatizează-ți job-ul. Probabil cel mai ușor dintre opțiunile prezentate până acum. Nu vei scrie nici cod assembler ca în TIS-100, și nici nu vei construi circuite la fel ca în Shenzen. E probabil copilul ciudat al lui Scratch și TIS-100. Deși începe ușor, nivelele avansate sunt destul de dificile. 

____________________________________
[Silicon Zeroes](http://store.steampowered.com/app/684270/Silicon_Zeroes/)
Cea mai recentă adiție în suita "jocurilor de programare". O combinație de Shenzen I/O cu TIS-100, în care vei învăța cum să construiești un CPU. 

____________________________________
Cam asta e, glhf!

*Claudiu*
