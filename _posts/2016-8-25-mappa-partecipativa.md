---
layout: post
title: Una mappa partecipativa dei luoghi di raccolta di beni di prima necessità
categories: blog mappe
---

Grazie a [@dontyna](https://twitter.com/dontyna) ho scoperto la mappa "**[Centri Raccolta Beni per terremoto Centro Italia](http://umap.openstreetmap.fr/en/map/centri-raccolta-beni-per-terremoto-centro-italia_99556)**". Donata mi ha proposto (grazie) di integrarne l'alimentazione anche tramite un **foglio elettronico condiviso**.
Così sarà più semplice **lavorare** in **sincro** e in **gruppo**, e con uno **schema** dati un po' più rigido.

Lo abbiamo fatto e il foglio è [https://docs.google.com/spreadsheets/d/17lnDV6v0sertzCgvIfjZ2lvXCtquW3KWuUv_1VgCLJA/edit?usp=sharing](https://docs.google.com/spreadsheets/d/17lnDV6v0sertzCgvIfjZ2lvXCtquW3KWuUv_1VgCLJA/edit?usp=sharing)

Al momento (le 11:29 del 25/08/2016) trovate i centri delle municipalità di Roma ([http://goo.gl/ELYJxr](http://goo.gl/ELYJxr)), ma basta aggiungere altre righe e nuovi centri di raccoltà finiranno su mappa.

Questa infatti adesso si **autoalimenta** anche tramite il foglio elettronico. I pinpoint (i pallini) che derivano da questo al momento in mappa sono in **arancione**.

Il foglio è da usare così:

- si inserisce sempre un nome nella colonna "**Nome**";
- si inserisce sempre un indirizzo nella colonna "**Indirizzo**";
- si inseriscono gli **orari** raccolta. Se non si conoscono scrivere qualcosa come "da verificare";
- nella colonna "2geocode" inserire l'indirizzo che si vuole trasformare automaticamente in una **coppia di coordinate** (ad esempio "Via Ferdinando Conti 95, Roma") e le colonne "latitude" e "longitude" verranno automaticamente compilate.

La colonna "2geocode" può essere diversa da "Indirizzo", perché in "Indirizzo" ci possono essere altre informazioni utili come "IV Piano Stanza Assessori", mentre "2geocode" contiene solo l'essenziale: Via, Civico, CAP (se noto) e Località.

Le coordinate, se le conoscete, le potete anche scrivere senza inserire nulla nella colonna "2geocode".

**La mappa è da usarsi come strumento per raccolte utili di materiale che sia richiesto e necessario nelle zone terremotate. Per questo si rimanda ai canali istituzionali e alle richieste ufficiali di materiale**

**NOTATE BENE**: verificate sempre che le coordinate corrispondano su mappa all'indirizzo che avete inserito:

- fate click su "Apri";
- si aprirà una mappa centrate su quelle coordinate;
- se vi sembra la posizione corretta aggiungete una "x" nella colonna "IndirizzoValidato".
