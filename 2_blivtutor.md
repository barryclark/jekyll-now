---
layout: page
title: Bliv Tutor
permalink: /tutor/
group: nav
---

Ansøgningsfristen for at søge om at blive tutor er i starten af april. Den specifikke dato fra år til år kan ses i
kalderen under fanen [Hold dig opdateret](/info).

En uge inden ansøgningsfristen afholdes der et infomøde på Katrinebjerg. 

Hvis du vil være sikker på ikke at gå glip af vigtige datoer, kan du tilmelde dig vores nyhedsbrev med tutordeadlines
nederst på siden.

Tutorerne bliver udvalgt på en sådan måde, at de som helhed udgør det tutorhold, der på bedste vis kan varetage
rusdagene. Vi tager udgangspunkt i følgende kriterier, når vi udvælger tutorer:
 
 - En tutor er ansvarsfuld
 - En tutor deltager aktivt i arbejdet
 - En tutor tager initiativ
 - En tutor har fagligt overskud
 - En tutor har socialt overskud
 - En tutor har situationsfornemmelse
 - En tutor er tillidsfuld
 - En tutor er imødekommende
 - En tutor er glad

Det betyder dog ikke, at du skal score top-karakter på alle disse kritierier for at blive tutor. Vores største fokus er
at sammensætte en varieret tutorgruppe.
## Om at være tutor 
Når man ansøger om at blive tutor forventes det, at man kan deltage i de informationsmøder, der ligger i foråret samt
rusdagene. For at man som tutor har mulighed for at fokusere på at give sit rushold den bedste start på universitetet,
er der på disse møder indlagt tid til, at man kan få planlagt aktiviteter. Der vil ligeledes blive afholdt sociale
arrangementer for tutorerne som det forventes, at man deltager i, så tutorholdet kan lære hinanden bedre at kende.

For at blive en del af dette års tutorhold, skal du inden deadlinen sende en **motiveret** ansøgning til
[ansoeg@it-tutor.dk](mailto:ansoeg@it-tutor.dk). 
Denne ansøgning skal som minimum indeholde:

- Navn 
- Alder 
- Årgang  
- Hvis du muligvis har en reeksamen i rusdagene
- Din motivation for at ansøge
- Andet du finder relevant for dine kvalifikationer som tutor


På baggrund af ansøgningerne sammensættes og udvælges årets tutorhold af styregruppen. For at sikre at de nye studerende
får den bedste start på studiet, vil tutorholdene sammensættes, så der bliver en god fordeling af gamle og nye tutorer. 


Hvis du vil være sikker på, at du ikke overser en deadline, kan du skrive dig op til vores nyhedsbrev under fanen "Hold
dig opdateret". Vi vil løbende sende emails til alle på listen frem mod ansøgningsfristen i april.
