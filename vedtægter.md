---
layout: page
title: Vedtægter
permalink: /vedtaegter/
---


## §1
Foreningens navn er IT-Tutor, hjemmehørende på Institut For Datalogi, Åbogade 34, 8200, Aarhus N.
## §2
Foreningen har til formål at arrangere og afholde studiestartsuge for nyimmatrikulerede studerende på Bacheloruddannelsen i IT på Institut for Datalogi ved Aarhus Universitet.
## §3
**Stk. 1.** Foreningens medlemmer tæller udelukkende styregruppen som planlægger tutorarbejdet på Bacheloruddannelsen i IT på Institut for Datalogi.
**Stk. 2.** Medlemskab varer indtil optagelse af nye medlemmer har fundet sted, jf. §3 Stk. 1. Stk. 3. Eksklusion kan ske, hvis særlige forhold giver anledning hertil. Beslutningen kræver, at mindst 2/3 af foreningens medlemmer har stemt for eksklusionen. Dog kan en enstemmig bestyrelse ekskludere et medlem, såfremt vedkommende ikke opfylder kravet om aktiv medvirken. Stk. 4. Skulle et medlem efter eget valg forlade foreningen, kan et nyt medlem optages hvis der i bestyrelsen er almindeligt flertal for dette.


## §4
Den ordinære generalforsamling afholdes hvert år i efteråret og indkaldes med mindst en uges varsel. Datoen for generalforsamling skal offentliggøres for medlemmer senest en måned før afviklingen.


## §5
**Stk 1.** På generalforsamlingen holdes en evaluering af det foregående års aktiviteter, og bestyrelsen fremlægger foreningens regnskab til godkendelse. En ny bestyrelse, der skal forestå det kommende års rusintroduktion, vælges.
**Stk 2.** Dagsorden
Dagsorden for den ordinære generalforsamling skal indeholde følgende punkter:


1. Valg af dirigent.
2. Evaluering af det tutorårets aktiviteter
3. Fremlæggelse og godkendelse af foreningens regnskab.
4. Gennemgang og godkendelse af næste års budget
5. Behandling af indkomne forslag.
6. Valg af bestyrelsesmedlemmer.
7. Valg af revisor og suppleant.
8. Eventuelt.
9. Afsluttende Umpti_Umpti




## §6 
Bestyrelsen kan frit indkalde til ekstraordinær generalforsamling, såfremt den finder, at særlige forhold bør diskuteres. Et medlem af foreningen kan indkalde til ekstraordinær generalforsamling, såfremt dette anbefales af et flertal af foreningens medlemmer.


## §7
Stk. 1. Bestyrelsen består af tre medlemmer. Bestyrelsen er ansvarlig for bevilling af penge samt indkaldelse til møder.
Stk. 2. Bestyrelsen er selvkonstituerende og følgende poster skal være repræsenteret:
• Formand
• Næstformand
• Kasserer


## §8
Stk. 1. Har et bestyrelsesmedlem handlet i strid med sine beføjelser (uden fuldmagt eller uden for dennes grænser), vil foreningen ikke været bundet af den trufne aftale, hvorfor bestyrelsesmedlemmet selv må hæfte for opfyldelsen.
Stk. 2. Vælger et bestyrelsesmedlem at forlade foreningen, og dermed bestyrelsen, kan bestyrelsen suppleres med en suppleant i fald sådanne er valgt. Er dette ikke tilfældet er bestyrelsen selvsupplerende.

## §9
Tegningsregler og daglig ledelse
**Stk. 1.**
Foreningen tegnes af
• Formanden
• Den økonomi-ansvarlige
**Stk. 2.**
De i Stk. 1 nævnte må hver individuelt disponere over foreningens midler.




## §10
**Stk. 1.** Der opkræves ikke kontingent af foreningens medlemmer. Foreningens økonomi baseres på private tilskud
**Stk. 2.** Foreningens medlemmer modtager ikke løn for deres arbejde.
**Stk. 3.** Foreningens medlemmer hæfter ikke for foreningens eventuelle gæld.
**Stk. 4.** Regnskabsåret følger en given bestyrelse på en sådan måde at et nyt regnskabsår starter når de første aktiviteter under den nye bestyrelse påbegyndes.


## §11
Der kan ved skriftlig henvendelse til bestyrelsen ansøges om penge til arrangementer, som opfylder foreningens formål. Der vil i forbindelse med disse ansøgninger kunne udbetales et beløb, som efter bestyrelsens skøn må anses for værende passende, såfremt bestyrelsen stemmer herfor. I fald bestyrelsen ikke bliver enige ved almindeligt flertal, sendes ansøgningen til afstemning blandt medlemmerne. Afgørelsen sker ved almindeligt flertal.


## §12
Vedtægtsændringer kan finde sted på enhver generalforsamling. Ændringer kræver et flertal på 2/3 af de fremmødte.


## §13
Såfremt foreningen opløses, benyttes foreningens formue til efter foreningens formål passende arrangementer. Beslutningen om opløsning og fordelingen af midler, skal ske på en generalforsamling og skal kunne skaffe 3/4 af foreningens medlemmers billigelse.
