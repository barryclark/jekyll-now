---
layout: page
title: Note Legali
permalink: /legal/
---

Terremoto Centro Italia è un progetto promosso da ActionAid International Italia Onlus (di seguito “ActionAid”) e da Fondazione Realizza il Cambiamento, realizzato da un team di volontari e supportato da staff e volontari di ActionAid. 

Terremoto Centro Italia non costituisce testata giornalistica e non è un prodotto editoriale, non ha carattere periodico ed è aggiornato in base alle scelte totalmente discrezionali dello staff, al fine di condividere informazioni utili e verificate sul terremoto del 24 agosto 2016 in Italia.

## Copyright

Fatta eccezione per i materiali inviati dagli utenti, i contenuti del sito – codice di script, grafica, testi, tabelle, immagini, video, e ogni altra informazione disponibile in qualunque forma – sono protetti ai sensi della normativa in materia di diritto d’autore (Legge n. 633/1941 s.m.i.).

Se non diversamente indicato, è garantito il permesso di copiare e distribuire i contenuti pubblicati da Terremoto Centro Italia secondo le condizioni della licenza Creative Commons Attribuzione 3.0 (CC BY) il cui testo è disponibile a [questo indirizzo](https://creativecommons.org/licenses/by/3.0/it/)

## Utilizzo del sito

In nessun caso ActionAid potrà essere ritenuta responsabile dei danni di qualsivoglia natura causati direttamente o indirettamente dall’accesso al sito, dall’incapacità o impossibilità di accedervi o dall’utilizzo delle notizie in esso contenute.

ActionAid non ha alcuna responsabilità per quanto riguarda i siti ai quali è possibile accedere tramite i collegamenti posti all’interno del sito Terremoto Centro Italia; in particolare, ActionAid non è responsabile delle informazioni ottenute dagli utenti tramite l’accesso ai siti raggiungibili mediante collegamenti ipertestuali.

La pubblicazione di contenuti e commenti inviati dagli utenti può essere sottoposta a preventiva moderazione e alla valutazione insindacabile dello staff.

L’utente, con l’invio dei contenuti allo staff (attraverso i canali social oppure via mail), concede ad ActionAid la licenza, gratuita, irrevocabile e universale a utilizzare, riprodurre, modificare, pubblicare, commentare, tradurre, distribuire, eseguire, ed esporre tali contenuti singolarmente o come parti di altri lavori in qualsiasi forma, mezzo, veicolo di comunicazione, tecnologia sia che questa sia attualmente conosciuta o sviluppata in futuro, ivi incluso il diritto di sub licenziare tali diritti a qualsiasi soggetto.

L’utente, inviando qualsivoglia materiale allo staff, garantisce altresì che i contenuti inviati sono di sua titolarità e non ledono i diritti di terzi.

Lo staff di Terremoto Centro Italia si impegna a non pubblicare contenuti e commenti offensivi, commenti che violino le leggi vigenti o contengano messaggi pubblicitari.

Lo staff si impegna altresì a rimuovere con la massima sollecitudine possibile i contenuti ritenuti illeciti a proprio insindacabile giudizio, a seguito di segnalazione degli utenti o, comunque, dichiarati tali con provvedimento dell’Autorità Giudiziaria.

ActionAid si riserva il diritto di modificare i contenuti del sito e delle note legali senza alcun preavviso.

## Informativa agli utenti sul trattamento dei dati personali

Ai sensi dell’art. 13 D.Lgs. n. 196/2003 (“Codice in materia di protezione dei dati personali”), informiamo gli Utenti del sito [www.terremotocentroitalia.info](http://www.terremotocentroitalia.info) che il trattamento dei loro dati personali sarà improntato ai principi di correttezza, liceità e trasparenza e di tutela della loro riservatezza e dei loro diritti.

### Tipologia dei dati trattati e finalità del trattamento

I dati personali forniti dagli Utenti o acquisiti attraverso l’uso del sito Terremoto Centro Italia verranno trattati per le finalità di seguito indicate:

- finalità strettamente connesse e/o strumentali alla fruizione dei contenuti resi disponibili sul sito [www.terremotocentroitalia.info](http://www.terremotocentroitalia.info) nonché all’evasione delle richieste formulate, di volta in volta, dagli utenti attraverso il Sito, anche a mezzo e-mail (come le richieste di pubblicazione di immagini e testi);

- finalità connesse all’adempimento degli obblighi previsti dalle norme di legge, dai regolamenti e dalla normativa comunitaria.

Durante la consultazione del Sito potranno essere acquisite automaticamente informazioni utili per migliorare e personalizzare la fruizione del sito da parte degli utenti e garantire la sicurezza del servizio.

In questa categoria di dati rientrano gli indirizzi IP o i nomi di dominio dei computer utilizzati dagli utenti che si connettono al sito, gli indirizzi in notazione URL (Uniform Resource Locator) delle risorse richieste, l’orario della richiesta, il metodo utilizzato nel sottoporre la richiesta al server, la dimensione del file ottenuto in risposta, il codice numerico indicante lo stato della risposta data dal server (buon fine, errore, ecc.) e altri parametri relativi al sistema operativo e all’ambiente informatico degli utenti.

### Cookie policy

I cookie sono piccoli file di testo che il Sito, durante la navigazione, invia al terminale dell’Utente, dove vengono memorizzati, per poi essere ritrasmessi allo stesso sito alla visita successiva.

Navigando sul Sito, verrà richiesto, qualora necessario, di esprimere il consenso informato all’installazione sul dispositivo dei cookie di seguito meglio descritti:

- cookie tecnici di sessione: sono utilizzati per permettere al Sito di funzionare correttamente e non sono strumentali alla raccolta di dati personali identificativi dell’utente. Per la loro installazione non è necessario richiedere consenso dell’Utente, ma quest’ultimo potrà comunque in qualsiasi momento decidere di disattivarli. Si precisa che la mancata installazione dei cookie tecnici potrebbe comportare malfunzionamenti o rallentamenti nella navigazione. I cookie sono memorizzati solo fino al termine della sessione di navigazione e vengono cancellati con la chiusura del browser;

- cookie tecnico: è utilizzato per registrare l’eventuale consenso prestato all’installazione di cookie analytics o di terze parti;

- cookies analytics di terze parti: sono utilizzati per raccogliere informazioni, in forma aggregata, sul numero degli Utenti e su come gli stessi visitano il Sito. Per tale finalità, il Sito si avvale del servizio Google Analytics, prestato gratuitamente da Google Inc., che permette di misurare come gli Utenti interagiscono con i contenuti del sito. La cookie policy del servizio nonché tutti i cookie utilizzati da Google Analytics possono essere consultati a [questo link](https://support.google.com/analytics/answer/6004245?hl=it). Si precisa che i dati sono raccolti all’unico fine di elaborare informazioni statistiche anonime sull’uso del Sito e per verificare il corretto funzionamento dello stesso; non sono utilizzati per il funzionamento di servizi volti a rimandare all’utente, nel corso della navigazione, messaggi pubblicitari in linea con le preferenze di navigazione.

L’Utente può scegliere di abilitare o disabilitare i cookies, anche dopo aver prestato il consenso, modificando le impostazioni del proprio browser di navigazione, secondo le istruzioni rese disponibili dai relativi fornitori ai link di seguito indicati: [Chrome](https://support.google.com/accounts/answer/61416?hl=it), [Firefox](https://support.mozilla.org/it/kb/Attivare%20e%20disattivare%20i%20cookie), [Safari](https://support.apple.com/kb/PH17191?viewlocale=it_IT), [Internet Explorer](https://support.microsoft.com/it-it/help/17442/windows-internet-explorer-delete-manage-cookies).

Fatto salvo quanto precede, si ricorda che la disattivazione dei cookie potrebbe condizionare il corretto funzionamento del Sito.

### Modalità del trattamento

La raccolta e il trattamento dei suddetti dati potrà essere svolto direttamente dal Titolare o dalle persone fisiche facenti parte dello staff del sito.

Nel caso in cui gli utenti si registrino per accedere a specifici servizi o funzionalità (come l’iscrizione al canale Telegram), i dati forniti saranno anch’essi trattati secondo la normativa in vigore.

Tutti i dati sopracitati saranno trattati anche con l’ausilio di strumenti informatici e saranno conservati negli archivi dei titolari del trattamento, ActionAid International Italia Onlus, con sede a Milano in Via Alserio 22 e Fondazione Realizza il Cambiamento, con sede a Milano in Via Alserio 22.
 
### Diritti degli utenti

Gli utenti, in ogni momento potranno esercitare i loro diritti nei confronti del titolare del trattamento ai sensi dell’art. 7 del Decreto Legislativo n. 196 del 30 giugno 2003, che per comodità, riproduciamo.

- L’interessato ha diritto di ottenere la conferma dell’esistenza o meno di dati personali che lo riguardano, anche se non ancora registrati, e la loro comunicazione in forma intelligibile.
- L’interessato ha diritto di ottenere l’indicazione:
    1. dell’origine dei dati personali;
    2. delle finalità e modalità del trattamento;
    3. della logica applicata in caso di trattamento effettuato con l’ausilio di strumenti elettronici;
    4. degli estremi identificativi del titolare, dei responsabili e del rappresentante designato ai sensi dell’articolo 5, comma 2;
    5. dei soggetti o delle categorie di soggetti ai quali i dati personali possono essere comunicati o che possono venirne a conoscenza in qualità di rappresentante designato nel territorio dello Stato, di responsabili o incaricati.
- L’interessato ha diritto di ottenere:
    1. l’aggiornamento, la rettificazione ovvero, quando vi ha interesse, l’integrazione dei dati;
    2. la cancellazione, la trasformazione in forma anonima o il blocco dei dati trattati in violazione di legge, compresi quelli di cui non è necessaria la conservazione in relazione agli scopi per i quali i dati sono stati raccolti o successivamente trattati;
    3. l’attestazione che le operazioni di cui ai punti 1 e 2 sono state portate a conoscenza, anche per quanto riguarda il loro contenuto, di coloro ai quali i dati sono stati comunicati o diffusi, eccettuato il caso in cui tale adempimento si rivela impossibile o comporta un impiego di mezzi manifestamente sproporzionato rispetto al diritto tutelato.
- L’interessato ha diritto di opporsi, in tutto o in parte:
    1. per motivi legittimi al trattamento dei dati personali che lo riguardano, ancorché pertinenti allo scopo della raccolta;
    2. al trattamento di dati personali che lo riguardano a fini di invio di materiale pubblicitario o di vendita diretta o per il compimento di ricerche di mercato o di comunicazione commerciale.

I diritti di cui all’articolo 7 sono esercitati con richiesta rivolta senza formalità al Titolare presso la sede legale.

La Privacy Policy di questo Sito è soggetta ad aggiornamenti; gli Utenti sono pertanto invitati a verificarne periodicamente il contenuto.
