---
layout: ../layouts/OtherLayout.astro
title: "Regulament CoderDojo Alba Iulia"
permalink: /regulament
---

Iată câteva reguli de urmat în cadrul Dojo-ului nostru:

## 1. Angajamentul mentorilor

Toți mentorii urmează [ghidul internațional de comportament](https://static.raspberrypi.org/files/safeguarding/Raspberry_Pi_Foundation-safeguarding-code-of-behaviour.pdf)
al Dojo-urilor elaborat de către fundația Raspberry Pi.

Dorim să asigurăm un mediu inclusiv, creativ, sigur și plăcut pentru dezvoltarea armonioasă a membrilor clubului.

Mentorii vor face și precizările de siguranță legate de desfășurarea activităților la locația clubului atât către copii cât și către părinți.

## 2. Angajamentul părinților/tutorilor

Părinții/tutorii se angajează să asigure toate condițiile care țin de îndrumarea copilului astfel încât activitatea de club să se desfășoare în împrejurări sigure, comfortabile și
plăcute atât pentru copil cât și pentru restul participanților. Ne referim aici, printre altele. la:

1. îndrumarea copilului să aibă un comportament politicos și prietenos față de ceilalți participanți
2. îndrumarea copilului să asculte de sfatul mentorilor
3. îndrumarea copilului să urmeze cu strictețe regulile de siguranță prezentate atât de către mentor cât și de către tutore precum
   - să nu alerge în spații înguste unde existâ riscuri de accidentare
   - să nu atingă sau opereze echipamente electrice/electronice fără supraveghere și altcumva decât la indicația expresă a mentorului
   - să nu intre în niciun fel de altercații și să apeleze cu încredere la mentori pentru rezolvarea oricărei situații dificile sau necunoscute
   - să nu părăsească spațiul destinat activității fără înștiințarea mentorului sau a tutorelui
4. asigurarea celor necesare unui comfort fizic și psihic adecvat șederii copilului la activitate, inclusiv suficientă mâncare și apă pentru perioada activității, dar și
   alte materiale, precum cele de igienă personală sau pentru alte situații care se pot ivi
5. îndrumarea copilului să trateze cu grijă baza materială comună a Dojo-ului
6. încurajarea copilului să se adreseze mentorului și tutorelui pentru orice situație neobișnuită

## 3. Angajamentul ninja-ului

Ninja-ul este respectuos, prietenos, curios și dornic să descopere alături de ceilalți ninja și de mentori lucruri noi, provocatoare și interesante.

## Cui se pot adresa mentorii și ninja

Pentru orice situație deosebită, copilul este încurajat să se adreseze mentorilor și, dacă simte, tutorelui/părintelui. Oricând se pot contacta și următorii mentori:

1. Claudiu Ceia - mentor fondator, telefon +40 774 453 197
2. Adrian Roșian - mentor, voluntar oficial, telefon +40 751 152 808
