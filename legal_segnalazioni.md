---
layout: page
title: Note Legali - Informativa per Segnalazioni
permalink: /legal_segnalazioni/
---

Informativa art. 13, d. lgs 196/2003
I dati personali (ivi compresi quelli di eventuali soggetti minorenni) saranno trattati, con modalità manuali ed elettroniche e senza particolari criteri di elaborazione, al fine di evadere la richiesta avanzata e/o la segnalazione riportata.
Titolari del trattamento sono: ActionAid International Italia Onlus – Via Alserio 22, 20159 Milano (MI) e Fondazione Realizza il Cambiamento – Via Alserio 22, 20159 Milano (MI).
Il conferimento dei dati è facoltativo, ma le informazioni fondamentali per evadere la richiesta e i dettagli della segnalazione sono indispensabili per poter dar corso alle procedure idonee a rispondere alle necessità avanzate. In ogni caso, saranno raccolti esclusivamente i dati strettamente pertinenti e indispensabili per procedere all'erogazione dei servizi richiesti o per gestire la segnalazione.
Si invita a non rilasciare dati di natura sensibile, per i quali è indispensabile manifestare il proprio consenso scritto affinché possano essere trattati. Allo stesso modo, si invita a non indicare elementi che facciano risalire all’identità di minorenni.
Per i predetti scopi, i dati personali potranno essere comunicati a soggetti terzi che, per quanto di loro competenza, erogheranno servizi connessi alla richiesta o prenderanno in carico operativamente la segnalazione o che li richiederanno per lo svolgimento di loro attività istituzionali in casi di emergenza della popolazione. Potrebbe trattarsi di enti pubblici e istituzioni, organi di soccorso, organi di polizia e pubblica sicurezza, magistratura (esemplificativamente e non esaustivamente: Parlamento e Governo, Comune, Provincia, anche per sollecitare azioni di assistenza e sostegno; Forze di Polizia; Magistratura; ospedali e cliniche, nonché strutture di assistenza sanitaria; servizi assistenziali e sociali; Croce Rossa Italiana; Protezione Civile; associazioni e fondazioni senza scopo di lucro per azioni di volontariato a supporto dell’emergenza; società e professionisti la cui attività sia utile per risolvere la criticità rilevata). Tali soggetti terzi agiranno quali autonomi titolari del trattamento e, per quanto qui non indicato, dovranno rendere l’informativa ex art. 13, d. lgs 196/2003 per i trattamenti da loro indipendentemente eseguiti. La mancata comunicazione dei dati a detti soggetti terzi potrebbe inficiare il buon esito della segnalazione o richiesta.
Le categorie di incaricati che tratterranno i dati per i predetti fini sono gli addetti dell’area dei servizi di assistenza e di volontariato, al sito Web, ai sistemi informativi e di sicurezza dei dati.
Infine, si rende noto che le foto, i video e le testimonianze inviate (ivi comprese quelli che coinvolgono minori), previa mediazione del nostro staff, potranno essere diffusi, preliminarmente, sui social network dedicati al progetto sismico, nonché diffusi al pubblico su materiale informativo, publi-redazionale, e/o sito Internet o in occasione di eventi pubblici o su media quali carta stampata e TV e altri canali di diffusione al pubblico – per far conoscere e documentare iniziative, progetti e attività istituzionali. Tali dati non saranno utilizzati per ulteriori finalità.
Si prende atto che testimonianze e dichiarazioni, suoni e immagini saranno diffusi per i soli scopi consentiti dalle leggi vigenti, nonché nel rispetto del decoro, della dignità e della reputazione delle persone coinvolte. Si prende, altresì, atto che nessun compenso è dovuto a seguito dell’uso e diffusione dei predetti contenuti audio-video.
Le categorie di incaricati che tratteranno i dati per detti fini sono gli addetti ai sistemi informativi e di sicurezza dei dati, ai rapporti con il pubblico, alla gestione del servizio di volontariato, alla gestione del sito Internet e alla produzione di materiali informativi.
Ai sensi dell’art. 7, d. lgs 196/2003 si possono esercitare i relativi diritti, fra cui consultare, modificare, cancellare o opporsi al loro trattamento per motivi legittimi, rivolgendosi ai titolari, ai rispettivi indirizzi sopra riportati o inviando un’e-mail a informazioni@actionaid.org. Allo stesso modo, è possibile richiedere l’elenco completo dei responsabili del trattamento.
